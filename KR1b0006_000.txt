# -*- mode: mandoku-view -*-
#+TITLE: 書傳
#+DATE: 2015-09-23 09:35:50
#+PROPERTY: JUAN 0
<pb:KR1b0006_WYG_000-1a>¶
欽定四庫全書　　　　經部二¶
　書傳　　　　　　　　書類¶
　　提要¶
　　　　(臣/)等謹案書傳二十卷宋蘇軾撰尚書所載¶
　　　　皆帝王大政軾究心經世之學明于事勢而¶
　　　　又長于議論故其詮解經義於治亂興亡之¶
　　　　故披抉明暢較他經獨為擅長其釋禹貢三¶
　　　　江定為南江中江北江本諸鄭康成逺有端¶
<pb:KR1b0006_WYG_000-1b>¶
　　　　緒但未嘗詳審經文攷覈水道而附益以味¶
　　　　别之説遂以啟後人之譏議至于以羲和曠¶
　　　　職為貳於羿而忠于夏則林之奇宗之以康¶
　　　　王之誥服冕為非禮引左傳叔向之言為証¶
　　　　則蔡沈取之朱子亦稱其解吕刑篇以荒度¶
　　　　作刑為句甚合于理則皆卓然具有特見朱¶
　　　　子雖有惜其太簡之説然漢代訓詁文多簡¶
　　　　質自孔賈以後徴引始繁軾文如萬斛源泉¶
<pb:KR1b0006_WYG_000-2a>¶
　　　　隨地涌出非不能曼衍其詞當以解經之體¶
　　　　詞貴典要故歛才就範但取詞逹而止未可¶
　　　　以繁省為優劣也乾隆四十三年五月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　總　校　官　(臣/)陸　費　墀¶

