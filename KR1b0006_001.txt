# -*- mode: mandoku-view; -*-
#+TITLE: 書傳
#+DATE: 2015-08-24 22:01:32.669048
#+PROPERTY: ID KR1b0006
#+PROPERTY: BASEEDITION WYG    
#+PROPERTY: JUAN 卷一
<pb:KR1b0006_WYG_001-1a>¶
欽定四庫全書¶
　書傳卷一　　　　　　　宋　蘇軾　撰¶
　　虞書¶
堯典第一¶
昔在帝堯聰明文思¶
　聰者無所不聞明者無所不見文者其法度也思者¶
　其智慮也¶
光宅天下¶
<pb:KR1b0006_WYG_001-1b>¶
　聖人之德如日月之光貞一而無所不及也¶
將遜于位¶
　遜遁也¶
讓于虞舜作堯典¶
　言常道也¶
曰若稽古帝堯曰放勲欽明文思安安¶
　若順也稽考也放法也有功而可法曰放勲猶孔子¶
　曰巍巍乎其有成功此論其德之辭也自孟子太史¶
<pb:KR1b0006_WYG_001-2a>¶
　公咸以放勲重華文命為堯舜禹之名然有不可者¶
　以類求之則臯陶為名允迪乎欽敬也或言其聰或¶
　言其敬初無異義而學者因是以為説則不勝異說¶
　矣凡若此者皆不取欽明文思才之絶人者也以絶¶
　人之才而安於無事此德之盛也夫惟天下之至仁¶
　為能安其安¶
允恭克讓光被四表格于上下¶
　允信也克能也表外也格至也上下天地也恭有偽¶
<pb:KR1b0006_WYG_001-2b>¶
　讓有不克故以允克為賢¶
克明俊德以親九族¶
　明揚也俊傑也堯之政以舉賢為首親親為次九族¶
　高祖𤣥孫之族也¶
九族既睦平章百姓¶
　平和也章顯用其賢者也百姓凡國之大族民之望¶
　也大族予之民莫不予也方是時上世帝皇之子孫¶
　其得姓者蓋百餘族而已故曰百姓¶
<pb:KR1b0006_WYG_001-3a>¶
百姓昭明協和萬邦黎民於變時雍¶
　協合也黎衆也變化也雍和也¶
乃命羲和欽若昊天厯象日月星辰敬授人時¶
　昊廣大也厯者其書也象者其器也璿璣玉衡之類¶
　是也星四方中星也辰日月所㑹也或曰星五星辰¶
　三辰心伐北辰也重黎之後羲氏和氏世掌天地四¶
　時之官故堯以是命之¶
分命羲仲宅嵎夷曰暘谷¶
<pb:KR1b0006_WYG_001-3b>¶
　禹貢嵎夷在青州又曰暘谷則其地近日而先明當¶
　在東方海上以此推之則昧谷當在西極朔方幽都¶
　當在幽州而南交為交趾明矣春曰宅嵎夷夏曰宅¶
　南交冬曰宅朔方而秋獨曰宅西徐廣曰西今天水¶
　之西縣也羲和之任亦重矣堯都於兾州而其所重¶
　任之臣乃在四極萬里之外理或不然當是致日景¶
　以定分至然後厯可起也故使往驗於四極非常宅¶
　也¶
<pb:KR1b0006_WYG_001-4a>¶
寅賔出日平秩東作¶
　寅敬也賔導也秩次序也東作春作也西成秋成也¶
　春夏欲民早起故先日出而作是謂寅賔出日秋冬¶
　寒不能早起故令民候日入而息是謂寅餞納日二¶
　叔不言餞者因仲之辭¶
日中星鳥以殷仲春¶
　日中者晝夜平也二分皆晝夜平而春言日中秋言¶
　宵中者互相備也春分朱鳥七宿昏見於南方夏至¶
<pb:KR1b0006_WYG_001-4b>¶
　則青龍秋分則𤣥武冬至則白虎而夏秋冬獨舉一¶
　宿者舉其中也殷當也書曰九江孔殷¶
厥民析¶
　冬寒無事民入室處春事既起丁壯就田其民老壯¶
　分析(見漢志/)¶
鳥獸孳尾¶
　乳化曰孳交接曰尾¶
申命羲叔¶
<pb:KR1b0006_WYG_001-5a>¶
　申重也¶
宅南交平秩南訛敬致¶
　訛化也敘南方化育之事以敬致其功¶
日永星火以正仲夏¶
　永長也火心也¶
厥民因¶
　老弱畢作因就在田之丁壯也¶
鳥獸希革¶
<pb:KR1b0006_WYG_001-5b>¶
　其羽毛希少而革易也¶
分命和仲宅西曰昩谷寅餞納日¶
　餞送也¶
平秩西成宵中星虚以殷仲秋厥民夷¶
　夷平也農事至秋稍緩可以漸休故曰夷¶
鳥獸毛毨¶
　毨理也毛更生整理¶
申命和叔宅朔方曰幽都平在朔易¶
<pb:KR1b0006_WYG_001-6a>¶
　在察也朔易歲於此改易也禮十二月天子與公卿¶
　大夫共飭國典論時令以待來歲之宜¶
日短星昴以正仲冬厥民隩¶
　隩室也民老幼皆入室¶
鳥獸氄毛¶
　氄軟厚也¶
帝曰咨汝羲暨和朞三百有六旬有六日以閏月定四¶
時成歲¶
<pb:KR1b0006_WYG_001-6b>¶
　暨與也周四時曰朞朞當三百六十五日四分日之¶
　一而云六日舉其全也歲止得三百五十四日故以¶
　閏月定而正之有讀為又古有又通¶
允釐百工庶績咸熙¶
　釐理工官也績功也熙光明也¶
帝曰疇咨若時登庸¶
　疇誰也咨嗟也時是也猶曰時乎嗟哉能順是者我¶
　登進而用之¶
<pb:KR1b0006_WYG_001-7a>¶
放齊曰𦙍子朱啓明帝曰吁嚚訟可乎¶
　放齊臣名𦙍國子爵朱名書有𦙍侯吁疑恠之辭也¶
　口不道忠信之言為嚚或曰太史公曰嗣子丹朱開¶
　明¶
帝曰疇咨若予采¶
　采事也¶
驩兜曰都共工方鳩僝功¶
　驩兜臣名都於嘆羙之辭也共工其先為是官者因¶
<pb:KR1b0006_WYG_001-7b>¶
　以氏也方類也鳩聚也僝布也言共工能類聚而布¶
　其功也¶
帝曰吁靜言庸違象恭滔天¶
　静則能言用則違之貌象恭敬而實滅其天理滔滅¶
　也¶
帝曰咨四岳¶
　孔安國以四岳為羲和四子而太史公以羲和為司¶
　馬之先以四岳為齊太公之祖則四岳非羲和也當¶
<pb:KR1b0006_WYG_001-8a>¶
　以史為正¶
湯湯洪水方割蕩蕩懐山襄陵浩浩滔天¶
　湯湯蕩蕩浩浩皆水之狀也割害也懷包也襄上也¶
　水逆流曰襄¶
下民其咨有能俾乂¶
　俾使也乂治也¶
僉曰於鯀哉¶
　僉皆也鯀崇伯之名¶
<pb:KR1b0006_WYG_001-8b>¶
帝曰吁咈哉方命圯族¶
　咈戾也方命負命也族類也圯族敗類也¶
岳曰异哉試可乃已¶
　异舉也時未有賢於鯀者故岳曰舉而試之可以治¶
　水則已無求其他¶
帝曰往欽哉九載績用弗成¶
　載年也九年三考而功不成¶
帝曰咨四岳朕在位七十載¶
<pb:KR1b0006_WYG_001-9a>¶
　堯年十六以唐侯為天子在位七十年時年八十六¶
汝能庸命巽朕位岳曰否德忝帝位¶
　巽受也否不也忝辱也¶
曰明明揚側陋¶
　明其高明者揚其側陋者言不擇貴賤也¶
師錫帝曰有鰥在下曰虞舜¶
　師衆也錫予也無妻曰鰥舉舜而言其鰥者欲帝妻¶
　之也帝知岳不足禪而禪之岳知舜可禪而不舉何¶
<pb:KR1b0006_WYG_001-9b>¶
　也以天下予庶人古無是道也故必先自岳始岳必¶
　不敢當也岳不敢當而後及其餘曰吾不擇貴賤也¶
　而衆乃敢舉舜理勢然也堯之知舜至矣而天下不¶
　足以盡知之故將授之天下使其事發於衆不發於¶
　堯故舜受之也安¶
帝曰俞予聞如何¶
　俞然也曰然予亦聞之其德果何如哉¶
岳曰瞽子父頑母嚚象傲克諧以孝烝烝乂不格姦¶
<pb:KR1b0006_WYG_001-10a>¶
　瞽舜父名也其字瞍心不則德義之經為頑象舜弟¶
　也諧和也烝進也姦亂也舜能以孝和諧父母昆弟¶
　使進於德不及於亂而孟子太史公皆言象日以殺¶
　舜為事塗廩浚井僅脫於死至欲室其二嫂其為格¶
　姦也甚矣故凡言舜之事不告而娶避堯之子於南¶
　河之南舉皆齊束野人之語而二子不察也¶
帝曰我其試哉女于時觀厥刑于二女釐降二女于媯¶
汭嬪于虞帝曰欽哉¶
<pb:KR1b0006_WYG_001-10b>¶
　刑法也釐理也媯水名也婦敬曰嬪虞其族也舜能¶
　以理下二女於媯水之陽耕稼陶漁之地使二女不¶
　獨敬其親而通敬其族舜之所謂諸難無難於此者¶
　也雖付之天下可也堯以是信之矣而人未足以信¶
　之故復試之以五典百揆四門大麓之事¶
　¶
　¶
　書傳卷一¶
